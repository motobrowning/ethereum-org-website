---
title: Nem helyettesíthető tokenek (NFT-k)
description: Az NFT-k áttekintése az Ethereum hálózaton
lang: hu
template: use-cases
emoji: ":frame_with_picture:"
sidebarDepth: 2
image: /infrastructure_transparent.png
alt: Egy Eth logó, amely hologram segítségével jelenik meg.
summaryPoint1: Egy módszer arra, hogy egyedi dolgokat Ethereum alapú javakként jelenítsünk meg.
summaryPoint2: Az NFT-k minden korábbinál nagyobb hatalmat adnak a tartalomgyártók kezébe.
summaryPoint3: Az Ethereum blokklánc okosszerződései által működtetve.
---

## Mik azok a nem helyettesíthető tokenek (NFT)? {#what-are-nfts}

Az NFT-k olyan tokenek, melyek teljesen egyediek. Minden egyes NFT más jellemzőkkel bír (nem helyettesíthető) és bizonyítottan véges. Különbözik más tokenektől, mint amilyen az ETH vagy más Ethereum-alapú tokenek, pl. az USDC, ahol minden token azonos és ugyanolyan jellemzőkkel rendelkezik (helyettesíthető). Nem számít, hogy az ember pénztárcájában konkrétan amelyik bankjegy (vagy ETH) található, mert mindegyik azonos és ugyanolyan értékű. Az azonban _valóban_ számít, hogy Ön melyik NFT-t birtokolja, mert egyedi jellemzőik megkülönböztetik azokat egymástól (nem helyettesíthető).

Az NFT-k egyedisége révén akár műtárgyak, gyűjthető tárgyak vagy ingatlanok is tokenné alakíthatók. Ekkor egy adott egyedi NFT egy specifikus, egyedi, valós vagy digitális tárgyat képvisel. Az eszköz tulajdonjoga nyilvánosan ellenőrizhető az Ethereum blokkláncon.

<YouTube id="Xdkkux6OxfM" />

## Az eszközök internete {#internet-of-assets}

Az NFT-k és az Ethereum megoldást jelent néhány, napjainkban az interneten jelen lévő problémára. Ahogy minden egyre digitálisabbá válik, egyre inkább szükség van a fizikai tárgyak bizonyos tulajdonságainak replikálására, mint például a ritkaság, az egyediség és a tulajdonjog bizonyítása úgy, hogy azt nem egy központi szervezet irányítja. Az NFT-kkel például bárki birtokolhat egy mp3-formátumú zeneszámot egyszerre minden Ethereum-alapú alkalmazásban, és nincs hozzákötve egy adott vállalat zenei alkalmazásához, mint amilyen a Spotify vagy az Apple Music. Birtokában lehet egy közösségi média profil is, amelyet eladhat vagy elcserélhet, de azt önkényesen nem veheti el Öntől a platform szolgáltatója.

Így néz ki az NFT-k internete ahhoz az internethez képest, amelyet a többségünk minden nap használ...

### Összehasonlítás {#nft-comparison}

| Az NFT-k internete                                                                                                                                                   | Az internet ma                                                                                                                                                                  |
| -------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------- |
| Ön birtokolja az eszközeit! Egyedül Ön adhatja vagy cserélheti el azokat.                                                                                            | Ön kikölcsönöz egy eszközt valamely szervezettől, és azt el is vehetik Öntől.                                                                                                   |
| Az NFT-k digitálisan egyediek, nincs két azonos NFT.                                                                                                                 | Egy adott entitás másolatát gyakran nem lehet megkülönböztetni az eredetitől.                                                                                                   |
| Az NFT tulajdonjogát a blokklánc tárolja, így bárki beazonosíthatja azt.                                                                                             | A digitális javak tulajdonjogi nyilvántartását intézmények által ellenőrzött szervereken tárolják – az ő szavukra kell hagyatkoznunk.                                           |
| Az NFT-k okosszerződések az Ethereum hálózatán. Ez azt jelenti, hogy így könnyen fel lehet azokat használni más okosszerződésekben és alkalmazásokban az Ethereumon! | A digitális eszközöket birtokló vállalatoknak általában saját, falakkal védett infrastruktúrát kell kialakítaniuk.                                                              |
| A tartalomkészítők bárhol eladhatják munkáikat, és hozzáférhetnek a világpiachoz.                                                                                    | Az alkotók csak annak a felületnek a hálózatára és disztribúciójára támaszkodhatnak, amelyet használnak. Ezeknek gyakran felhasználási feltételei és földrajzi korlátai vannak. |
| Az NFT létrehozói megtarthatják tulajdonjogaikat saját munkájukat illetően, valamint belefoglalhatják a jogdíjfizetést az NFT szerződésbe.                           | Az online zeneszolgáltatók és a hasonló platformok megtartják a haszon túlnyomó részét.                                                                                         |

## Mire használják az NFT-ket? {#nft-use-cases}

Az NFT-ket számtalan esetben használják, ilyen például:

- egy eseményen való részvétel igazolása
- egy elvégzett képzés bizonyítványa
- a játékokban birtokolható dolgok
- digitális művészet
- valós tárgyak tokenizálása
- online személyazonosság bizonyítása
- hozzáférés bizonyos tartalmakhoz
- jegyek
- decentralizált internetes domainnevek
- fedezet a decentralizált pénzügyekben (DeFi)

Tegyük fel, hogy Ön egy művész, aki szeretné NFT-ként megosztani az alkotását, anélkül hogy elveszítené az ellenőrzést felette és közvetítőkre áldozná a profitját. Létrehozhat egy új szerződést, amelyben megadja az NFT-k számát, jellemzőiket, és hozzákapcsolja az adott műalkotást. Beleírhatja az okosszerződésbe az Önnek járó jogdíjakat (pl. az eladási ár 5%-át utalják a szerződés tulajdonosának minden alkalommal, amikor az NFT gazdát cserél). Mindig képes lesz bizonyítani, hogy Ön hozta létre az NFT-ket, mert a birtokában van az a tárca, amely létrehozta a szerződést. A vásárlók is könnyedén bizonyíthatják, hogy eredeti NFT-vel rendelkeznek az Ön kollekciójából, mert a tárcáik címe hozzá van rendelve egy tokenhez az okosszerződésben. Az egész Ethereum-ökoszisztémában használhatják az NFT-t, teljes bizonyossággal az eredetiségét illetően.

Vagy vegyünk például egy sporteseményre szóló jegyet. Ahogyan egy rendezvény szervezője eldöntheti, hogy hány jegyet ad el, úgy az NFT létrehozója is eldöntheti, hogy hány másolat létezhet. Néha ezek pontos másolatok, mint például 5000 darab nem helyre szóló belépőjegy. Néha több olyan jegyet is kiállítanak, amelyek nagyon hasonlóak, de mindegyik kissé különbözik, mint például kijelölt ülőhelyekre szóló jegyek. Ezeket vehetik és adhatják egymás között (peer-to-peer módon) anélkül, hogy fizetni kellene a jegyárusoknak, a vevő pedig a szerződés címét ellenőrizve mindig meggyőződhet a jegyek eredetiségéről.

Az ethereum.org-on NFT-k bizonyítják azt, hogy valaki hozzájárult a Github könyvtárhoz (programozták a honlapot, cikket írtak vagy módosítottak stb.), más nyelvekre fordított tartalmat, vagy részt vett a közösségi megbeszéléseken, emellett az ethereum.org saját NFT domain névvel is rendelkezik. Ha Ön hozzájárul az ethereum.org felülethez, egy POAP NFT-t igényelhet. Bizonyos kriptotalálkozók POAP-ot (részvételt tanúsító protokollt) használnak jegy gyanánt. [Tudjon meg többet a hozzájárulásról](/contributing/#poap).

![ethereum.org POAP](./poap.png)

Ez a weboldal egy alternatív, NFT-k által működtetett domainnévvel is rendelkezik: **ethereum.eth**. Az `.org` címünket központilag egy domainnévrendszer (DNS) szolgáltató kezeli, míg az ethereum`.eth` cím az Ethereum Name Service (ENS) szolgáltatáson keresztül van regisztrálva az Ethereumra. Ezt a mi tulajdonunkban van, és mi kezeljük. [Tekintse meg az ENS-adatainkat](https://app.ens.domains/name/ethereum.eth)

[Bővebben az ENS-ről](https://app.ens.domains)

<Divider />

## Hogyan működnek az NFT-k? {#how-nfts-work}

Az NFT-k, ahogy az Ethereum blokklánc többi digitális eszköze, egy speciális, Ethereum-alapú számítógépes program révén keletkeznek, amelyet okosszerződésnek neveznek. Ezek a szerződések olyan szabályokat követnek, mint az ERC-721 vagy az ERC-1155 szabványok, amelyek meghatározzák a szerződés működési körét.

Az NFT-okosszerződésekkel számos fontos dolog végrehajtható:

- **NFT-k létrehozása:** Új NFT-ket lehet alkotni.
- **Tulajdonjog meghatározása:** Követi, hogy amely NFT-nek ki a birtokosa azáltal, hogy azokat meghatározott Ethereum-címekhez köti.
- **Minden NFT-hez azonosítót rendel:** Az NFT-k egy egyedi számmal is el vannak látva. Emellett általában más információkat (metaadatokat) is hozzákapcsolnak az NFT-khez, amellyel feltárják, hogy mit is képviselnek.

Amikor valaki létrehoz vagy „mintel” egy NFT-t, akkor gyakorlatilag arra kéri az okosszerződést, hogy adjon neki tulajdonjogot egy bizonyos NFT felett. Ez az információ biztos módon és nyilvánosan van tárolva a blokkláncon.

Ezenkívül a szerződés létrehozója más szabályokat is megadhat. Meghatározhatja, hogy egy adott NFT-ből mennyit lehet létrehozni vagy megadhatja, hogy amikor az NFT tulajdonost vált, akkor egy kis összegű jogdíj járjon neki.

### Az NFT-k biztonsága {#nft-security}

Az Ethereum biztonságát a letét bizonyítéka (vagyis a proof-of-stake) adja. A rendszert úgy tervezték, hogy gazdaságilag visszatartson a rosszindulatú cselekedetektől, így az Ethereum hamisíthatatlan. Ennek köszönhetően létezhetnek az NFT-k. Ha az NFT-tranzakciót tartalmazó blokk véglegesítetté válik, egy támadónak több millió ETH-ba kerülne megváltoztatni azt. Bárki, aki Ethereum-szoftvert futtat, azonnal képes lenne észlelni az NFT tisztességtelen manipulálását, és a csalárd szereplőt gazdaságilag megbüntetnék és kizárnák.

Az NFT-kkel kapcsolatos biztonsági problémák leggyakrabban adathalász csalásokhoz, az okosszerződések sebezhetőségéhez vagy felhasználói hibákhoz (például a privát kulcsok véletlen felfedéséhez) kapcsolódnak, így a megfelelő tárcabiztonság kritikus fontosságú az NFT-tulajdonosok számára.

<ButtonLink to="/security/">
  Bővebben a biztonságról
</ButtonLink>

## További olvasnivaló {#further-reading}

- [A beginner's guide to NFTs](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, 2020. január _
- [EtherscanNFT trekker](https://etherscan.io/nft-top-contracts)
- [ERC-721 tokenszabvány](/developers/docs/standards/tokens/erc-721/)
- [ERC-1155 tokenszabvány](/developers/docs/standards/tokens/erc-1155/)

<Divider />

<QuizWidget quizKey="nfts" />
